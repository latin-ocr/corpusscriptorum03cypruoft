XIV

terpolationes detegebant. quamquam mirae inconstantiae tenen-
tur, quod multa, quae eodem iure obelo notanda erant, prae-
termiserunt. ipse consuetudine Arnobii fideliter examinata libros
eius interpolationibus fere immunes esse cum intellexerim,
nunc satis habeo lectorem ad indicem uerborum et locutionum
p. 347 sq. relegasse. restat ut moneam quo magis tumultuaria
Arnobii opera in conponendis his libris fuerit, eo diffici-
liorem eorum crisin esse. Hieronymus enimin chronico ad annum
Abrah. 2343 narrat, Arnobium, ut ab episcopis Christianam
fidem, quam semper inpugnauerat, inpetraret, libros aduersus
nationes elucubrasse. quod satis festinanter eum fecisse ut per
se consentaneum est, ita confirmatur his qui supersunt libris,
ut idem Hieronymus in epistula ad Paulinum inaequalem et
nimium et absque operis sui partitione confusum iure Arno-
bium dicat. nimirum in fine totius operis confusio maxima
cernitur. ubi capita 35. 36. 37 cum epilogum efficere ap-
pareat, id quod Francogallus quidam (cf. Schoenemanni bibl.
patr. lat. I 156), quem Orellius sequitur, recte intellexit
— abutitur autem iusta obseruatione ita ut ea in fine libri
ponat — secuntur ecce nouae argumentationes uel potius
nouarum argumentationum lacera fragmenta, in quibus eadem
aliquantum inmutata bis terue repetuntur. quas turbas qui
expediuisse sibi uidebantur uerbis 277,8 — 278, 13 omissis
aut post librum separatim conlocatis, ne illos nihil profecisse
manifestum est. nec inuenias aliam interpretandi rationem,
quae huic rerum condicioni satisfaciat, nisi hanc, habere nos
hic aduersaria Arnobii male conposita. quibus materia conti-
netur, unde nouis exemplis uanae nationum superstitionis decla·
mationes suas scriptor aucturus erat. sed cum tempus urgeret,
ea in fine, ut erant in schedis, adnexa sunt. nec postea Arno-
bius ad propositum rediit.

De auctoribus quos scriptor in enarrandis et inridendis
gentilium sacris secutus sit, quaerere, cum alienum sit ab
huius editionis instituto, in aliud tempus distuli: interim locos
Clementis Alexandrini Arnobianis simillimos in libro quarto
quinto sexto indicaui.

Capitum distinctionem Oberthuerianam retinui, nisi quod
numeros in marginem reieci. ibidem signaui codicis folia, ut

