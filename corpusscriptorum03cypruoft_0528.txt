Editiones
Krabingeri.

Huius edi—
tionis ratio.

LXXXVIII

questuS, editorum supellectile critica prudenter usurpata textum
permultis locis quam ceteri rectius constituit. singulos Cypriani
libellos (De catholicae ecclesiae unitate, De lapsis, De habitu
uiryinum Tubingae 18533 Ad Domatum, De dominica oratione,
De morta-litate, Ad Demetriamcm„ Dc opere ct eleemosynis, De
bono patientiae et De ‚zelo et liuore Tubingae 1859) edidit Kra-
binger primusque Germaniae codices Monacenses Bambergenses
Wirceburgenses excussit, etiarn Seguieriani libri et Veronensis
collatio praesto fuit. eorumque auxilio multa rectissime emendata
sunt, sed in tanta lectionum ex libris recentissimis petitarum
farragine, qua adnotationem operosius onerauerat, cum libros
numerare 'quam ponderare mallet, plura inemendata reliquit.
acutius rem criticam factitauit Routh in emendandis quinque
Cypriani opusculis (Script. eccles. opuscula praecipua quaedam
Oxon. 1859 I p. 229 sq.). alterum eiusdem librum Reliquiae
sacrae inscriptum uidere non contigit.

Post hos praesidiis optimis instructus de quibus supra retuli ad
adornandam editionem nouam accessi. ars critica in his operibus
factitanda lectionum electione continetur coniectandi finibus tam
anguste circumscriptis, ut idem mihi sit uerendum, quod in re
simili uir doctissimus et κριτικώτατος nuper professus est, ne
iis haec mea opella parum probetur, qui auctorum recognitiones
aestimare solent ad numerum locorum emendatorum sine exemplo.
quamquam omnium operum condicio non est eadem et epistulae
nonnullae, scripta uero suppositicia ex uno archetypo non parum
deprauato descendentia pleraque campum praebent ingenia ex-
perturis aptiorem. in quibus si nonnihil mea cura in rem con-
tulisse uidebitur, ero contentus. equidem etiam in his cautius
quam audacius egi, quorum auctoribus propter insignem medio-
critatem permultum sit condonandum. ubi uero ad coniecturas
erat confugiendum, in textum eas non recepi, nisi ubi maxime
probabiles esse confiderem, plurimas in apparatum criticum
relegaui. in Cypriani operibus genuinis scripturarum electio
primum est emendantis negotium idque a recta codicum aesti-
matione totum pendet. de qua cum editorum nullus quaestionem

