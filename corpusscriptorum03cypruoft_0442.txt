Codices.

11

alioquin de codicum singulorum praestantia ac cognatione quaestio
facilior fiat atque mendorum interpolationumque nube discussa
certissima uia scriptoris uestigia et cognoscere possimus et per-
sequi. est uero minor operum pars, libelli fere omnes priore
fasciculo editi, qui uetustissimis illis codicibus exhibentur. quos
ibi cum duces habeamus, hoc negotio supersedere iam possumus,
ut reliquorum codicum, prout aut conspirant inter se aut dis-
crepant, familias describamus3 nam in iis locis, quales pauci
sunt, ubi optimorum testium auxilio destituti ex reliquis codici-
bus uerba constituamus necesse est, nullus unus codex aut nulla
una codicum familia sic prae ceteris excellit, ut in eligendis
scripturis, quarum nulla non per se satis probabilis haberi possit,
ea auctoritate iudicium regatur. epistulae autem cum paucae
tantum in codicibus pari uetustate conmendatis exstent, prius-
quam tententur, codices qui e quibus archetypis per quas uicissi-
tudines ducti sint accurate debent circumspici et ponderari.
progredimur igitur ad primum huius disputationis caput, ut
explorata singulorum codicum natura qua ratione ad emendandos
libellos quos Cyprianus uocat tractatus uulgo appellatos eis sit
utendum quaeramus.

Caput primum.

Atque inter omnes codices primum locum et uetustate et
integritate obtinet codex SeguierianuS, nunc Parisiensis n. 10592
-—- Suppl. Lat. 712) Ξ S. hunc librum cum hic illic inter-
polatissimorum ut erat amator librorum Baluzius adhibuisset,
ad libellos IV. V. VI. VII. discrepantes eius scripturas tanta
neglegentia adscripsit Krabinger quanta eas diligentia ex codice
Woelfflin descripserat, cuius rei in multa incidi exempla, cum
collationem illam quam inter Krabingeri manu scripta bibliotheca
Monacensis asseruat inspicerem. ipse a. 1866 et 1868 Parisiis
commoratus cum ceteros Parisienses codices tum Seguierianum
summa qua est dignus cura excussi. cuius libri litteris uncialibus

