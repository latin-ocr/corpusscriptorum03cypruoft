LXXXVII

a Baluzio usurpatis in praefatione, ‘in qua post enumeratas sancti
Cypriani operum editiones de s. martyris doctrina pluribus
disseritur' uel in ‘uita S. Cypriani' ipsius cura adornata praeter
ea quae in adnotationibus indicata erant amplius quiequam poterat
docere. adhibuit uero Baluzius codices quotquot in bibliothecis
Galliae exstabant et inter eos optimos uetustissimosque quos ego
habui Gallicos ad unum omnes, uelut Seguierianurn (S), Thua-
neum (P), Pithoeanum (Q), Corbeiensem (C), Compendiensem (E),
Serbonicum (o) etc. Italicos Anglieos Germanicos praeter eos
qui per alios innotuerant usurpauit nullos. sed in eligendis
scripturis uetustissimos libros prorsus fere neglexit recentioribus
et interpolatis ita addictus, ut alter Pamelius quem etiam in
digerendis epistulis secutus est textum magis deprauaret quam
emendaret, in quo uehementius est uituperandus, cum Rigaltius
et Oxonienses plurimis locis textum rectissime constituissent.
spurias epistulas tres primus euulgauisse creditur, exstabat uero
altera (App. amna) eorum in Hieronymi tomo quinto p. 406 sq.
aMartinaeo a. 1706 edito nec indicia desunt hanc editionem
Baluzium imprimenti dedisse (cf. p. 276‚14; 277,1; 279,13;
28015).

Post Baluzium Cypriani opera omnia ad libros manu scriptos
nemo exarauit3 nam duae tresue editiones, quorum prima in
collectione selecta SS. ecclesiae patrum Mediolani a. 1835,
secunda et tertia Parisiis a. 1836 prodierunt, Opera genuina
continentes, Baluziani textus merae repetitiones sunt. neque
Mignius quicquam praestitit nisi quod libros curauit pretio uenales
humano sed innumeris typographorum mendis auctos. ex Baluzio
quoque epistulas nonnullas Constantius (Epi-stolae Romanorum
pontificum et qum cul eos scriptae sunt Paris. 1721 p. 126 sq.,
pag. 211 sq. Append. p. 26), easdem epistulas et nonnulla opera
Gallandius (Bibliotheca uet. patr. antiquorumque scriptorum
ecclesiastieorum tom. ΙΙΙ. Venetiis 1767 p. 333 sq.) repetiuerunt.
ad Oxoniensem uero suam editionem adornauit Goldhorn (in
Gersdorfii bibliothecae 1101.H Lips. 1838), qui quamuis nullos
codices nancisceretur summa Germaniae bibliothecas inopia premi

Editionis

Baluz. repe-

titiones.

Editio
Goldhornii.

