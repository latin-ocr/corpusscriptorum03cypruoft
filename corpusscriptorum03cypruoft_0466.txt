Epistularum
codices.

XXVI

grammaticarum materiam proponentes Schuchardt (Der Vokalz's-
mus des Vulgarlateins Lips. 1867. 1868) et Ronsch (Itala und
Vulgata Marburgi 1869), hanc quaestionem non attigerunt. quare
in recipiendis scripturis incertiora quaedam cautius in medio
relinquenda quam audentius corruptissima quaeque et insolen-
tissima maxime genuina habenda esse putaui.

Caput alterum.

Libri manuscripti qua ratione ad epistulas castigandas sint
adhibendi, non potest una lege quae in omncs cadat constitui,
nam quod de toto Cypriani corpore dixi propter amplitudinem
particulatim esse descriptum, id de hac parte quam maxime
ualet. omnium uero epistularum quas Cyprianus partim scripsit
partim accepit uel quas aliorum suis litteris subiecit, nullam
umquam exstitisse integram collectionem cum ex librorum con-
dicione quotquot hodie in bibliothecis asseruantur, quorum
nullus omnes, pauci easdem immutato ordine, hic ille singulas
epistulas bis contineant, tum inde quod Augustinum (Dc
baptismo contra Donatistas VI, 16, 25) in sua sylloge epistulam
72, quae quidem in re ab illo tractata non nullius est momenti,
non inuenisse ex silentio eius constat, sat certo colligitur. for-
tuito epistulae prout artiore uel personarum uel rerum uel tempo-
rum uinculo erant conexae in singula congerebantur corpora,
quae deinde sensim in ampliores collectiones abierunt. cum uero
eorum qui eas instituebant iudicium rerum singulis epistulis
tractatarum uel cohaerentia uel grauitate potissimum regeretur,
inde iam factum est, ut multae leuioris argumenti neglectae in
paucis tantum codicibus nec aetate nec integritate insignibus,
quibus inuestigandis multum laboris et temporis consumpsi,
latitarent, itaque paullatim alio codice post alium reperto uniuer-
sus epistularum numerus editionibus publicaretur. quae cum ita
sint, rei criticae factitandae ratio est maxime inpedita nec una
disputatio sed tot quot discerni possunt epistularum partes ex

. , „ -,.-..um-—.a.-...—...r-.....x.., ..1 .— ῌ-

