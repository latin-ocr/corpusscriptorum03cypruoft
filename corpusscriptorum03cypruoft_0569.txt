PRAEFATIO

Arnobii aduersus nationes libri, quos Hieronymus in libro

uirorum inlustrium c. 79 sua aetate uulgo extare dicit, hodie
in uno antiquo codice leguntur, qui in bibliotheca maxima
Parisiensi adseruatur numero signatus 1661. eidem soli debe—
mus Minucii Felicis Octauium, qui septem Arnobii libris ut
octauus liber additus est. sexto decimo saeculo codex Romae
fuit, ubi Faustus Sabaeus Brixianus bibliothecae Vaticanae
custos anno 1543 ex eo primus Arnobium edidit. neque enim
alium librum Sabaeum adhibuisse, ut nonnulli opinati sunt,
facile intelleget, qui editionem cum codice conparauerit: tamen
ut cuiuis suo iudicio uti liceret omnes Sabaei lectiones in com-
mentario critico diligenter adnotaui praeter orthographica men-
dasque typothetarum manifestissimas. possedisse uero ipsum
Sabaeum codicem nec fuisse eum in bibliotheca Vaticana illius
uerbis in praefatione docemur ‘iure enim belli meus est Ar-
nobius, quem e media barbarie non sine dispendio et discri-
mine eripuerim'. quae si recte interpretor, Arnobium suum
in bibliotheca Helvetica aut Germaniae reppererat: nempe
cauendum est, ne Sabaeum metaphora audaciore usum magnos
emendandi labores significare putemus, cum ipse nihil ad dior-
thosin Arnobii contulisse uideatur, sed in eadem praefatione
Hieronymum Ferrarium et Franciscum Priscianensem, quos
uiros doctissimos et ingenii et iudicii perspicacissimi dicit, post
alios amicos in eo opere tardiores emendandi et inprimendi
Arnobium prouinciam suscepisse testetur. Roma codex in Gal-
liam translatus est, una cum Arnobio typis expresso, quem
Sabaeus Francisoo primo dedicauit, eidem regi, ut coniciendum
esse uidetur, dono datus. saltem Henrici secundi aetate in bi-
bliotheca regia fuit, ut tegumenta eius etiamnunc indicant:
rursus anno 1583, quo Fuluii Vrsini editio Romae prodiit, in
hac urbe codicem Arnobii fuisse nullum, quae de subsidiis

