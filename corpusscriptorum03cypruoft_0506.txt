LXVI

etiam hic conspicitur. ceterum nonnulla rectius apud Hierony-
mum (h) leguntur, cuius inter opera (ed. Martin. V p. 405, ed.
Vallars. XI 2 p. 357) epistula iam diu ante Baluzium ferebatur,
quod ipse non ignorabat. — XVII Carmina Cypriano Tertul-
liano aliis adscripta ex hac suppositiciorum operum farragine nolui
relegare, cum noua quaedam praesidia ad eorum emendationem
haberem, quibus post editiones principes diu neglecta ad pristi-
num, qualiscumque ille est, nitorem restitui posse sperabam.
Genesis carmen una cum Sodoma Morelius ex codice biblio-
thecae S. Victoris primus edidit. ego eundem Victorinum 380
(R) nunc Parisiensem saec. XIII diligentius excussi altero non
inuento, cuius auxilio unici codicis menda grauissima tollerentur.
carmina Sodoma et proximum De Iona eiusdem auctoris esse
L. Mueller (Mas. Rhen. 1867 p. 329) primus intellexit idque
codicis Parisiensis 2772 saec. X (H) inscriptione Opusculum
Tertulliani de excidio Sodomae et Niniue confirmatur. duorum
Parisiensium H R lectionibus in emendando non multum pro-
ficeremus, nisi accessisset optimus codex Vossianus 1. Q 86 (A)
‘ineunte potius quam exeunte saec. IX' iudice Geelio scriptus
(cf. Schneidewin Martial. p. 680 et Alex. Riese Anthol. lat. I
p. XXXVIII), cuius scripturas L. Mueller in Museo Rhen. publica-
uit. codex qui olim 111 bibliotheca monasterii Laureshamensis
exstabat, ex quo hoc carmen Io. Sicchardum editurum esse Rhena-
nus in praefatione ad Tertulliani opera (ed. 1528) dicebat, perisse
uidetur. hoc carmine recepto non poteram non addere alterum
eiusdem poetae De Iona inscriptum, quod ex codice Pithoeano
Iuretus (Bibl. patr. tom. VIII) uulgauit. aderat praeter Vossia-
num (A) Vindobonensis 16 saec. IX (Δ) lectu difficillimus, cuius
collatione minus accurata Oehler (Tertull. tom. Π p. 7 69) usus
est. hos duos libros ex eodem optimo libro fluxisse constanti
lectionum consensu apparet. carmen quartum Ad senatorem
a Morelio primum editum ad uetustiores quos inueni Parisiensem
2832 saec. IX (F) et 2772 (Η), quintum De Pascha, cuius
editio princeps Aldo (Poet. Christ. opera a. 1501) debetur, ad
codices EM, quorum de cognatione supra dictum est p. XXXV et

